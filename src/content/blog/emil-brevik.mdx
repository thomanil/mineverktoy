---
title: 'Emil Brevik'
description: 'Tjenestedesigner og konsulent i Itera'
pubDate: 'Dec 1 2025'
heroImage: '/images/emil-brevik/portrait.jpg'
draft: true
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';




<Question1/>

Heihei! Jeg heter Emil Brevik, er 28 år og jobber som tjenestedesigner og konsulent i Itera. Som tjenestedesigner hjelper jeg kundene våre med å skape solide og helhetlige produkter og tjenester for sluttbrukerne til kunden. Og for å kunne gjøre det, har jeg luksusen av å få bruke majoriteten av tiden min på å prate, samarbeide med og forstå andre folk. Noe jeg synes er utrolig gøy og givende. Og når det vi jobber mot er å kunne gjøre livet til alle disse folka litt bedre/enklere/morsommere samtidig som vi skaper verdi for kunden - blir det bedre?

Hverdagen går vanligvis i mye innsiktsarbeid, analyse, brukerreiser, i tillegg er prosjektet jeg er på akkurat nå veldig teknisk, så det går en del tid i å prøve å sette meg inn i innviklede og komplekse tekniske begrep, så jeg henger sånn noenlunde med i møtene med utviklerne.

Utenfor jobb går mye av tiden min til å (prøve) å trene opp Asia, min 10 måneder gamle cobberdog, til å oppføre seg sånn noenlunde ok. Hun er en ikke-lenger-så-liten energibombe, mye høyt og lavt, mest høyt, men krysser fingrene for at hun lander snart, så hun begynner å la veggene våre være i fred.

Ellers har jeg det siste halvåret yppet meg som Dungeonmaster for 6 gode kompiser fra studiet, litt tricky, men også skikkelig gøy, og utrolig hyggelig at de vil komme over hver tirsdag for å høre på meg forsøke, og feile, på enda en ny dialekt når de møter på en NPC. Mens Asia bjeffer i bakgrunnen. Sykt at de fortsatt dukker opp egentlig.

I tillegg går det jo i mye av det vanlige, filmer, serier, trening, musikk. I det siste har jeg fått litt dilla på å prøve meg på tegning, har sikkert brukt mer tid på å finne fancy brushes i Procreate enn på selve tegningen, men det kommer seg. Det blir også litt gaming også (akkurat nå ser jeg frem til å laste ned Helldivers II). Jeg leser også en del. Har blant annet en bokklubb med noen kompiser, hvor vi nettopp ble ferdige med Kon-tiki. Favoritten min så langt har nok vært ‘The Schopenhauer Cure’ - anbefaler alle å plukke den opp neste gang dere er i en bokhandel.


<Question2/>

På jobb bruker jeg en [Macbook Pro 16” M1 Max](https://www.power.no/data-og-tilbehoer/pc-og-mac/baerbar-pc/apple-macbook-pro-2021-mk1a3ha-16-1-tb-stellargraa/p-1214929/store/1173/?gad_source=1&gclid=CjwKCAiAibeuBhAAEiwAiXBoJHInipj0POXUTTWr0YyGOtn0VZRuC7_AEEwbdFoh8dsQjjBYFNcAIRoCH7sQAvD_BwE&gclsrc=aw.ds), en helt fantastisk maskin. Digg å endelig ha en mac det også er mulig å game litt på også. Også er det digg med 16” skjerm, spesielt siden jeg er ekstremt dårlig til å begynne meg av monitorene på jobb, vet ikke hvorfor, men foretrekker åpenbart å ha vondt i nakken over en svær 32” dellskjerm. I tillegg bruker jeg en [Logitech MX Anywhere 3 For Mac](https://www.logitech.com/en-us/products/mice/mx-anywhere-3-mac.910-005899.html), som jeg er veldig fornøyd med. Den er passe liten, så får den fint i topplomma på min trofaste [Douchebag Essential Backpack](https://dbjourney.com/products/essential-backpack-17l-gneiss), i tillegg til at den også sømløst kan connecte med både Macen og min [iPad Pro 11”](https://www.apple.com/no/shop/buy-ipad/ipad-pro/11-tommers-skjerm-256gb-stellargrå-wifi). Jeg er egentlig sykt glad i fysiske notatbøker ([Karst Stone Paper A5](https://karstgoods.com/en-at/products/stone-paper-hardcover-notebook?Colour=Pinot&Page+Layout=Lined), the best!), men etter å ha brukt alt for mye tid på å prøve å finne frem til den* notatboken hvor jeg noterte fra det* kurset, gikk jeg over til iPad. Stod leeenge mellom iPad og Remarkable, Not the same, men sykt digg å ha alt på ett sted, og jeg kan endelig faktisk se tilbake på ting jeg har skrevet ned når jeg trenger det, uten en lang ekspedisjon gjennom kjellerboden. Og jeg kunne umulig klart meg uten mine [AirPods Pro 2](https://www.apple.com/no/airpods-pro/), ingenting er som å komme inn i flytsonen med Glass Animals blastende på øret og støydempende på full guffe.

Ellers har jeg en [gul iPhone 11](https://www.elkjop.no/product/mobil-nettbrett-og-smartklokker/mobiltelefon/iphone-11-128-gb-gul/52762) som begynner å nærme seg sine siste dager med stormskritt, så litt på utkikk etter en ny iPhone, men vi får se. De koster jo en million, så kan hende jeg må klare meg med 2 timers batteritid litt lenger. Ellers elsker jeg min [Kindle Paperwhite (2022)](https://www.power.no/data-og-tilbehoer/nettbrett-og-tilbehoer/lesebrett/amazon-kindle-paperwhite-5-11th-gen-8-gb-svart-68-lesebrett/p-1450841/), helt fantastisk å kunne kjøpe neste bok på 2 min - selvom jeg også er skikkelig glad i fysiske bøker også. Jeg har også blitt frelst av Sonos etter at jeg kjøpte meg en [Sonos Era 100](https://www.sonos.com/en/shop/era-100) og [Sonos Roam](https://www.sonos.com/en/shop/roam), spesielt da jeg fant ut at jeg kan bruke airplay til å spille på begge Sonosene, i tillegg til stereoanlegget mitt ([NAD D3020](https://www.hifiklubben.no/nad-d3020-v2-forsterker-med-bluetooth/nadd3020v2bk/?gad_source=1&gclid=CjwKCAiAibeuBhAAEiwAiXBoJCrFcCTjXinP3YauI14m1-jrDjCy5tXA1p_ySvSN2OOt2cH9cN0GuRoCjmMQAvD_BwE) digital forsterker, [Dalí Spektor 2](https://www.hifiklubben.no/dali-spektor-2-kompakt-hoeyttaler/dalispektor2wh/?gad_source=1&gclid=CjwKCAiAibeuBhAAEiwAiXBoJG6BigO4C8Wc2xJ3OEfsjKVlGhLpa9yS8M4fIriFS9D-I6-P-TRbehoCrvQQAvD_BwE)  og [Argon Sub](https://www.hifiklubben.no/argon-audio-malmo-sub-8-subwoofer/argmalmosub8bk/?q=argon%20sub)) gjennom [AppleTVen](https://www.apple.com/apple-tv-4k/) min. Å sømløst kunne høre på musikk i alle tre rommene i leiligheten samtidig er sykt digg. Spesielt når jeg kan hacke det så jeg slapp å betale ville 4,5k for en [Sonos connector](https://www.hifiklubben.no/sonos-port-musikkstreamer/sonportbk/?gad_source=1&gclid=CjwKCAiArLyuBhA7EiwA-qo80EfFjpk1cLw7g0mt58tCPHgHUKHacuz7dT48NAG5LRpKtY0ftJUnZRoCeS8QAvD_BwE). Også er det [PS5](https://www.elkjop.no/gaming/spillkonsoller-og-tilbehor/playstation/playstation-spillkonsoll/playstation-5-ps5?gad_source=1&gclid=CjwKCAiAibeuBhAAEiwAiXBoJLgDHwRGvRd6hYDgO0toWdyPGCU9pRU5TypNQ2kpjAgO_rlZ8dFLOhoCt5wQAvD_BwE) en da. For en konsoll. Og for en kontroller. Jesus.

<Question3/>

Er plassert laaangt inne i Apple sitt økosystem, og vært det siden min første mac i 2010, og er for lengst forbi point of no return. Måten alle devicene mine fungerer sømløst sammen -  macen, iPhonen, iPaden, TVen - det er bare sykt digg. Og hallo, AirDrop mellom macen og iPaden, og bare AirDrop generelt, en drøm.

For å holde styr på livet er jeg blitt helt avhengig av [Todoist](todoist.com), både for jobb og fritid. Er bare så deilig å kunne flytte alt jeg skal huske ut av hodet, og legge det inn der. Og det fungerer også sømløst sammen med Safari (skjønner bare ikke hvorfor folk liker Chrome over Safari. Hvertfall ikke etter Safari fikk [profiler](https://support.apple.com/en-us/105100). Av mindre quality-of-life apper, så er [Amphetamine](https://apps.apple.com/us/app/amphetamine/id937984704?mt=12) helt nydelig for å sørge for at skjermen ikke går i dvale, og ikke minst [Magnet](https://magnet.crowdcafe.com) for Mac.. Jeg elsker Magnet. Den lar meg raskt og enkelt bestemme akkurat hvordan app-vinduene skal være på skjermen med hotkeys (hele skjermen, halv-skjerm, nede i høyre hjørne etc.). Bare det å kunne trykke ctrl-alt-enter for å få en hver app i til å dekke hele skjermen - ikke FullScreen - har vært en gamechanger. Kanskje det eneste som er mer brukervennlig i Windows enn MacOS - men Magnet løser det sømløst.

På iPaden bruker jeg hovedsaklig [Notability](https://notability.com) til å ta notater fra dag til dag, spesielt digg at de også har en app for macen så jeg har tilgang til alle notatene mine i skyen også. Ellers er [Procreate](https://procreate.com) blitt en av mine favorittapper. For mer maskinskrevne notater har jeg lekt meg litt med [Obsidian](https://obsidian.md) for Mac. Ellers er [Spark](https://sparkmailapp.com) blitt en favoritt som email-klient, og jeg blir nesten glad hver gang jeg får personlig mail, så jeg kan bruke Spark istedenfor Outlook. På jobb ellers så går det mye i det vanlige, Figma og Figjam til designarbeid, selv om noen kunder fortsatt insisterer på å bruke Miro eller, gud forby, Confluence Whiteboard.

Hvis jeg jobber a-sync og trenger å oppdatere kollegaene mine på arbeid jeg har gjort, er [Loom](https://www.loom.com) fantastisk, og [Calendly](https://calendly.com) har fjernet tilnærmet all friksjon med å booke inn både brukere men også busy kunder til møter og brukertester. Jeg tviholder fortsatt på [KeyNote](https://www.apple.com/keynote/) over Powerpoint, så jeg gjør livet mitt litt ekstra vanskelig ettersom alle andre bruker Powerpoint, og jeg tvinges derfor stadig  tilbake i Office-kaoset. Heldigvis bruker vi [Slack](https://slack.com/intl/en-gb/), jeg unner virkelig ingen å ha all kommunikasjon på jobb gjennom Teams.

For diverse ressurser er jeg en stor fan av[ The Noun Project](https://thenounproject.com/) of [unDraw](https://undraw.co/) for enkle illustrasjoner og symboler for rask prototyping, og [Unsplash](https://unsplash.com/) for bilder.

<Question4/>

Oi, nei, si det. Jeg tror drømmeoppsettet hadde vært å sitte midt inne blant de fineste og merkeligste plantene på plantasjen. Med automatisk pour-over kaffe og en rå LP-samling som kan dundre Glass Animals over anlegget. Tenk så koselig å ha workshops og teammøter bland svære monsteraer, eller brukertesting inne i en bitte liten regnskog. Jeg synes det høres sykt chill ut. Eneste som kunne gjort det bedre hadde vel kanskje vært hvis denne grønne oasen var i 5. Etasje i et bygg i sentrum, så man hadde hatt både utsikt _og_ kunne sett på alle menneskene som går forbi på gata.
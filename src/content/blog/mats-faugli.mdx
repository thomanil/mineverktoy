---
title: 'Mats Faugli'
description: 'Konsulent og software-utvikler hos Omegapoint Norge'
pubDate: 'Dec 1 2025'
heroImage: '/images/mats-faugli/portrait.jpg'
draft: true
---

import Question1 from '../../components/Question1.astro';

import Question2 from '../../components/Question2.astro';

import Question3 from '../../components/Question3.astro';

import Question4 from '../../components/Question4.astro';




<Question1/>

Jeg jobber til daglig i Omegapoint Norge som konsulent og software utvikler.
Bor på Konnerud i Drammen med samboer og 3 jenter på 0, 6 og 8.
Mine to store hobbyer i livet er musikk og koding, og det har det vært
siden jeg begynte på ungdomsskolen.
Jeg har [turnert landet rundt som
amatørmusiker](https://fowlie.github.io/music), men å kombinere dette
med fulltidsjobb og småbarnslivet var bare å be om bråk, og endte til
slutt med at jeg brant meg ut.
Så bassgitaren ble lagt på hylla litt før pandemien.
Da var det ergosplit tastaturer som ble greia, og det startet med en
bloggpost [her](https://www.kode24.no/artikkel/sann-endte-mats-med-et-42-tasters-ortholineaert-tastastur-og-us-colemak-layout/75645210)
og [der](https://www.kode24.no/artikkel/42-taster-ble-for-mye-sa-na-har-mats-bygd-seg-eget-tastatur-med-bare-36/77013864),
og en [lyntale på
JavaZone](https://2023.javazone.no/program/7577776c-c098-4699-9044-6e2367cd0802)
tidligere i høst. Ellers er jeg også ganske stor fan av
[NeoVim](https://neovim.io).

<Question2/>

##### Data stash

I oppdraget mitt akkurat nå har jeg en [16" MacBook Pro med M1
chip](https://www.power.no/data-og-tilbehoer/pc-og-mac/baerbar-pc-og-macbook/apple-macbook-pro-2021-mk1h3ha-16-1-tb-soelvfinish/p-1214932/?q=macbook%20pro%202021%2016).
Det er en knallbra maskin, men jeg skulle jo ønske jeg
kunne kjørt Linux på den, og bytte ut tastaturet til noe mer ergonomisk sånn
[som dette](https://kbd.news/Custom-Reform-keyboard-1375.html). Ellers
har jeg en [14" ThinkPad X1
Carbon](https://www.komplett.no/product/1245998/pc-nettbrett/pc-baerbar-laptop/lenovo-thinkpad-x1-carbon-g11-14-full-hd)
med [Pop!\_OS](https://pop.system76.com).

Tastaturet jeg bruker nå for tiden er en selvbygget [Cantor
remix](https://github.com/nilokr/cantor-remix) med [Sunset Tactile
Choc switcher](https://lowprokb.ca/products/sunset-tactile-choc-switches).
Utrolig fornøyd, og det er det beste tastaturet jeg noensinne har
brukt. Dette pleier jeg å legge rett oppå laptop-tastaturet, for maks
komfort og effektivitet.

<img src='/images/mats-faugli/cantor_remix.jpg' alt="Tastaturet mitt"/>

I høst har jeg sett meg rundt etter et nytt
tastatur å bygge, fordi jeg har rett og slett ønsket meg et med
blåtann og MX switcher. Det er ofte ventetid på mange DIY kits, og
siden jeg ikke eier verken 3d-printer eller CNC-ruter så må jeg bare
smøre meg med tålmodighet. Jeg står nå på ventelisten nå for å få
bestillt meg et
[Reviung41](https://github.com/gtips/reviung/tree/master/reviung41)
kit fra [42keebs](https://42keebs.eu) i svart. Egentlig er det ikke
leveransen som tar mest tid, det er mer min besluttningsvegring
kombinert med et enormt og stadig økende utvalg av open source kits.
:P

Jeg har alltid med meg [Jabra Elite 7
Pro](https://www.jabra.no/bluetooth-headsets/jabra-elite-7-pro)
trådløse ørepropper, som jeg bruker til podcaster og teams-møter. De
fungerer veldig bra, og jeg kan lade dem trådløst med en Qi-lader. Men
de er ikke spesielt egnet til å nyte musikk, og der er jeg litt på
leit etter noe bra som ikke koster skjorta (tar gjerne imot tips:).

##### Musikk stash

Og selv om bassgitaren er lagt på hylla så vil jeg også fortelle litt om den,
siden den har vært en så stor del av livet mitt. Det er en amerikansk
2001 Fender Precision Bass. Den har også en Jazzbass pickup, noe som gjør den utrolig
allsidig. Jeg har brukt den i alle mine prosjekter, alt fra Creedence- og
Hellbillies tributeband til egenkomponert hardrock og metal.
<img src='/images/mats-faugli/bassgitar.jpg' alt="Bassgitaren min"/>

Favorittampen min er en Orange AD200. Den låter helt sinnssykt bra
uansett hvor mye du skrur på knottene!
<img src='/images/mats-faugli/orange-ad200-mk3.jpg' alt="Orange AD200 Mk3"/>

Dette kabinettet brukte jeg så sant jeg fikk plass i bilen. Det er
halve størrelsen av Ampeg sin mest kjente toppmodell 810, men låter
omtrent like bra.
<img src='/images/mats-faugli/ampeg-410-hlf.jpg' alt="Ampeg 410HLF"/>

##### Live rigg

Når man kjører til konsert med stasjonsvogn full av utstyr må man av
og til være pragmatisk.
Når jeg turnerte med Creedence tribute bandet [Fortunate
Sons](https://www.creedencenorge.no), hadde jeg med meg en Fender
Bassman 59 reissue. Ja, det er jo egentlig en gitar amp, men originalt
designet for bass så jeg tenkte hvorfor ikke. På gitar spiller den
latterlig høyt, men på bass vrenger lyden allerede på volum 4 og
derfor begrenser seg litt hvor mye guffe du får ut av den. Men det gir
en veldig kul effekt når du spiller høyt med masse vreng, mic-er opp
med en [Shure SM57](https://www.shure.com/en-US/products/microphones/sm57?variant=SM57-LC)
og blander signalet med en god DI-boks.

Når man kjører til konsert med stasjonsvogn full av utstyr må man av
og til være pragmatisk.
Når jeg turnerte med Creedence tribute bandet [Fortunate
Sons](https://www.creedencenorge.no), hadde jeg med meg en Fender
Bassman 59 reissue. Ja, det er jo egentlig en gitar amp, men originalt
designet for bass så jeg tenkte hvorfor ikke. På gitar spiller den
latterlig høyt, men på bass vrenger lyden allerede på volum 4 og
derfor begrenser seg litt hvor mye guffe du får ut av den. Men det gir
en veldig kul effekt når du spiller høyt med masse vreng, mic-er opp
med en [Shure SM57](https://www.shure.com/en-US/products/microphones/sm57?variant=SM57-LC)
og blander signalet med en god DI-boks. Denne kjøpte jeg brukt fra
en forhandler, som fortalte meg at tidligere eier var Bent Bredesen,
og han hadde da brukt den i Jonas Fjeld Band, men Jonas (eller Terje
som han vel egentlig heter), hadde gitt streng beskjed om at den
måtte han kvitte seg med fordi den spilte alt for høyt.

<img src='/images/mats-faugli/fender-bassman-59.webp' alt="Fender Bassman 59"/>


<Question3/>


Jeg har de siste årene blitt en skikkelig terminal-fyr, så jeg er helt
avhengig av en god terminal emulator og nettleser. Til det bruker jeg
[Firefox](https://www.mozilla.org/nb-NO/firefox) og
[WezTerm](https://wezfurlong.org/wezterm). Siden jeg er en vim-fyr,
må jeg selvfølgelig ha [Vimium extension](https://addons.mozilla.org/en-GB/firefox/addon/vimium-ff/)
i nettlesern. Jeg er også avhengig av en tiling window manager. Det lar meg
styre alle vinduer med tastaturet, og musa kan få stå i fred. Pop!\_OS har fått
sin egen som er helt decent, men ellers har jeg testet både
[i3wm](https://i3wm.org) og [xmonad](https://xmonad.org). Til macOS synes jeg
[yabai](https://github.com/koekeishiya/yabai) fungerer bra, sammen med
[skhd](https://github.com/koekeishiya/skhd) for shortcuts. Da får jeg en
arbeidsflyt som er sentrert rundt tastaturet og ikke musa.

I terminalen er jeg helt avhengig av en del programmer. Her er en
liste over de jeg bruker mest:

1. [NeoVim](https://neovim.io) - Superior vim-arvtager og banker VS
Code ned i støvlene! Her bruker jeg [LazyVim](https://www.lazyvim.org)
distro, men en vakker dag skal jeg migrere til
[kickstart.nvim](https://github.com/nvim-lua/kickstart.nvim).
2. [Fish shell](https://fishshell.com) - Synes du Bash er
brukervennlig? Nei? Så hvorfor er det shellet ditt da? Fins ikke mer
brukervennlig software enn Fish. Bruker også
[z](https://github.com/jethrokuan/z) til å kjapt hoppe inn i mapper
jeg har vært i tidligere.
3. [Starship](https://starship.rs) - Zero-config shell prompt! Gjør
terminalen din veldig sexy. Skrevet i Rust.
4. [fzf](https://github.com/junegunn/fzf) - fuzzy find. Gir deg et
interaktivt filter som kan brukes til alt, som f.eks. å søke i filer,
historikk, prosesser, osv.
5. [curl](https://curl.se) - Bruker det til å teste APIer, og til å
hente ut data fra internett.
6. [jq](https://jqlang.github.io/jq) - pretty printer JSON i
terminalen, og kan også brukes til å filtrere og manipulere JSON.

<Question4/>

Et drømmeoppsett finnes jo ikke, fordi man i virkeligheten hele tiden
blir nødt til å gjøre kompromisser!
Eller som de sier i
[r/ErgoMechKeyboards](https://www.reddit.com/r/ErgoMechKeyboards/comments/kf9lpo/there_is_no_end_game_only_more_keyboards):
"There is no “end game”. Only more keyboards."
Men OK, hvis vi bare skal drømme oss bort? Da blir det en 16" MacBook
Pro M3, modifisert med selvbygget tastatur (som lenket til over) med
Arch Linux og i3wm.
Og noen skikkelig dyre headphones med god gammal 70-talls progrock på øret. :-D
